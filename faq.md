Întrebări frecvente despre contabilitate și fiscalitate în Republica Moldova
Răspunsuri la cele mai populare întrebări despre impozite, documente și declarații fiscale
Cine este obligat să țină evidența contabilă în Republica Moldova?
Conform legii contabilității și raportării financiare, persoanele juridice și persoanele fizice care
practică activitate de întreprinzător, sunt obligate să asigure ținerea evidenței contabile în
conformitate cu legislația în vigoare.
Ce regimuri fiscale există în Republica Moldova?
În Republica Moldova, există următoarele regimuri de impozitare: regimul general de impozitare
(12% din profit), regimul special pentru întreprinderile mici și mijlocii (4% din venituri), regimul
special pentru rezidenții IT Park.
Când apare obligația de înregistrare ca plătitor de TVA?
Subiectul care desfăşoară activitate de întreprinzător, cu excepţia antreprenorilor independenți
conform cap. 104 al titlului II CF, autorităţilor publice, instituţiilor publice, este obligat să se
înregistreze ca contribuabil al T.V.A. dacă el, într-o oricare perioadă de 12 luni consecutive, a
efectuat livrări de mărfuri, servicii în sumă ce depăşeşte 1,2 milioane de lei, cu excepţia livrărilor
scutite de T.V.A. fără drept de deducere şi a celor care nu constituie obiect impozabil în conformitate
cu art.95 alin.(2) din Codul Fiscal al RM.
Ce obligații fiscale are angajatorul în cazul raporturilor de muncă?
Angajatorul este obligat să calculeze, să rețină și să achite:
• impozitul pe venit din salariu – 12%;
• contribuțiile de asigurări sociale – 24%;
• primele de asigurare medicală – 9%;
precum și să prezinte rapoartele fiscale și statistice aferente conform termenului de
prezentare stabilit de cadrul normativ în vigoare.
Ce consecințe pot apărea în cazul nedepunerii declarațiilor fiscale la timp?
Nedepunerea sau depunerea cu întârziere a declarațiilor fiscale atrage sancțiuni sub formă de
amenzi și penalități de întârziere, conform Codului fiscal al Republicii Moldova.
Este obligatorie angajarea unui contabil dacă compania abia a început activitatea?
Conform legii contabilității și raportării financiare, conducerea entității este obligată să asigure
ținerea contabilității și raportării financiare, și în acest sens are dreptul să desemneze un contabil-șef
sau o altă persoană împuternicită de organizarea și conducerea contabilității. Ca alternativă,
entitatea poate să transmită ținerea contabilității altei entități în bază contractuală. De asemenea,
menționăm că în baza legii contabilității și raportării financiare, contabilul-șef împuternicit de
organizarea și conducerea contabilității entității, trebuie să dețină diplomă de studii superioare în
domeniul economiei. Reiterăm importanța angajării unui contabil profesionist încă din primul an de
activitate a companiei, întrucât consecințele organizării unei contabilități deficiente la întreprindere
poate atrage consecințe negative precum încălcarea legislației fiscale, prezentarea denaturată a
informațiilor financiare, etc.
Nu ai găsit răspunsul la întrebarea ta?
Obține o consultație gratuită